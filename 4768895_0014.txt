—6-.

Accedimus ad chori ²) sermones iambicos, quos quaternario fere numero
contineri Welckerus olim, ut diximus, animadvertit, eiusque artificii causam pro-
babilem a quadrato choreutarum agmine repetiit. Quod tamen ille cum paucis
significare satis habuerit, nostrum autem ad consilium, ut constanter in hac
fabula Aeschylum concinnitatem sermonum secutum esse demonstremus, ipsae
chori interlocutiones plurimum valeant, paulo accuratius de partibus eius, quas
quidem in diverbiis egerit, disputandum est.⁴ Tanta autem constantia poeta nu-
merum illum quaternarium retinuit, ut continuos versus iambicos quaternos no-
viens, duos semel tantum (698 sq.) choro tribuerit. ,Usus autem eo numero est,
ubicumque singulos fabulae quasi articulos aliquo modo distinguere vellet. Itaque
quaternis versibus et ipso primi episodii initio (195) chorus Prometheum quid
culpae commiserit narrare iubet, et absoluta ea narratione (244) eundem commi—
seratur. Deinde postquam ut singula quaedam eaque summa Promethei erga
genus humanum beneficia velut capitulatim significata clariore in luce poneren-
tur, singulis uterque versibus sexiens se exceperunt (nam Promethei esse v. 258
persuasit Welckerus ⁸), qui sex chori paria sex 'illos trimetros recitavisse con—
iecit]: eam quoque quaestionem rursus quatuor versibus concludit chorus monens,
ut aliquam supplicii solutionem quaerat Prometheus3 qui quod monita illa item
bis quatuor versibus (265 -272) detrectat, ne id quidem fortasse non consilio
poetae institutum est. Redit porro eadem observatio in secundo episodio, ubi
duabus illis Promethei orationibus, quibus de genere humano ex miseria erecto
dicitur, rursus quatuor interpositi sunt chori versus (473 sqq.), quibus medici,
qui sibi ipse mederi nesciat, similis dictus Prometheus meminit, ipsa morborum
se remedia et si quae sunt alia sanctioris disciplinae praecepta homines docuisse.
Finitam eius orationem (508) item quatuor chori excipiunt versus, qui cum spe-
rare se dixerit, fore ut aliquando potentiam Jovis exaequet Prometheus, totidem
hic versibus (513 sqq.) ad necessitatis arbitrium spes illas reicit3 unde gravis-
sima singulis inter se versibus quater alternantium de necessitatis gubernatricibus
«Iovisque fato interrogatio subsequitur, quae tamen ipsa non uno, sed quatuor
Promethei secreta tegentis versibus subito abrumpitur (524 sqq.). In tertio epi-
sodio primum post v. 631, ubi> expositurum se Ioni de futuris erroribus promi·
serat Prometheus, chorus intercedit petens ut antea illa causam laborum sibi
enarret. Loquitur autem hic quoque versibus quatuor, ut in tanta numerorum
constantia profecto mirum sit, quod quinque versibus Prometheus virginem ob-

sequi patruelium desideriis iubet (636):

