‚10-

potest sane consulto institutum esse videri, ut cum in ceteris omnibus discepta-
tionibus constantiam et perseverantiam animi Prometheus etiam disputandi oequa-
bilitate quadam, prodiderit, Mercurii iurgiis ita commoveatur, ut quamvis pervi-
cax in consiliis et sententiis modum tamen sermonum non eadem ut antea servet
constantia. Quod non tam de initio altercationis dietum· esse velim, ubi quod
novem Mercurii severa patris mandata contumeliis exaggerantis versus undecim
versibus contemptu et fastidio plenis repellit Prometheus, exsuperare certe voluit
adversariorum fastum et arrogantiam. Sed reliqua mirum est eo ordine compo—
sita esse, ut primum binos semel uterque versus (968 sq. 970 sq.), deinde duos
(972 sq.) Mercurius, Prometheus uuum (974), porro bis singulos (975. 978) ille,
binos (976 sq. 979 sq.) hic recitet. Nam id quidem non dubito quin rectissime

Effurdtius et G. Hermannus olim perspexerint, non posse quinque versus con-
tinuos 970- 974:

τῆς σῆς λατρείας τήν ἐμήν δυςπραξίαν,
κρεῖσσον γὰρ οἶμαι τῇδε λατρεύειν πέτρᾳ
ἢ πατρὶ φῦναι Ζηνὶ πιστὸν ἄγγελον.
οὕτως ὑβρίζειν τούς ὑβρίζοντας χρεών.

eidem Prometheo, ut in libris fit, tribui. Ut enim de temere neglecta sermonum
concinnitate taceam, non frigida tantum, ut dixit Hermannus, sed stolida etiam
foret loquacitas Promethei, ut qui eis in obiurgando verbis usus esset, quibus
ne adversarius quidem, si suas rationes tueri vellet, honestiora eligere potuisset.
Ut in tanta maledicendi modestia ridiculus sit profecto, quod quasi suis ipse
aculeis delectatus haec, ut vulgo interpretantur, addere fertur: „sic superbire
oportet adversus superbientes,“ vel ut Hermanni verbis utar, „ferociae oppo-
nenda ferocia.“ Quamquam hanc sententiam ne responsi quidem loco apte pro-
ferri potuisse existimo. Nam nec omnino Promethei erat ί’βριν nescio quam suam

⁴· confiteri, nee habebat cur eis, quae Mercurius v. 972 sq. dixerat, suae superbiae

excusationem ullam opponeret. Contra Mercurii sane ὕβριν iure queri poterat,
quippe qui expers ipse malorum et liber vincto et misere habito insultare v. 972 sq.
non dubitaverit. Itaque cum ironia uterque loqui putandus sit, Mercurio quidem
„melius credo scilicet, huic scopulo servire quam Jovi fidelem nuntium praesto
esse“ per cavillationem iactante, Prometheo autem, qui tantae contumelias indi-
gnatione paene obmutescat, laudante ministri inpudentiam his τ „sic superbire decet
qui superbi sint.“ Eius vero aegritudinem carpens Mercurius his „gestire mihi

