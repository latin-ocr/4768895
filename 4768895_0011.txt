Quod praeclaro nuper eius fabulae, quae Septem ad Thebas inscribitur, exemplo
felicisslme demonstravit F. Bitschelius‚ certam in disponendis diverbiis quoque
aequabilitatem secutum esse Aeschylum, id nescio an nulla plenius fabula con-
firmetur quam Prometheo, cuius vix ullam partem esse video in qua subtilis illa
diligentia non sponte appareat. Nec fugit aut Welckerum olim de Promethei
trilogia disputantem (p. 60 append. 69) quaternarius numerus, quo chori semio-
nes ubique fere definiti sunt, aut G. Hermannum (elem. d. m. 784) anapaesticorum
in exitu fabulae systematum ratio, quae inter Prometheum Mercurium chorum
hoc artificio distributa sunt:

szd statim in prooemio Roboris ¹) caeca vis et servile studium Volcani, qui
invitus imperiis eius obtemperat, compresso dolori ita opponitur, ut loquacior ille
binis fere (tribus initio v. 36 H.) versibus increpet alterum, hic respondeat singulis.
Distingui autem possunt eius altercationis, aequabiles particulae tres, quarum sin-
‘gulae quinis utriusque personae 'sermonibus constant. Nam exordium a culpa Pro-
methei et parendi necessitate sumitur (36—51); deinde ad vinciendum et ad-
fimdum rei corpus accedunt, sed ubi pectus etiam amici cuneo transforare
ffibetur Volcanus, ingemiscens ad crudelissimum mandatum brachia demittit mo—
ramque parvam negotii infert (66); at saevioribus statim custodis minis perterritus
reliquum munus exsequitur usque ad V. 81. Quod ut sentiretur artificium, ne-
cesse erat in recitando actores post versus 35. 51. 67. 81 pausam facerent. Et
cum Robur ubique initium loquendi faciat, etiam eo audientium animos adverti
curavit poeta, quod post intermissiones illas eadem fere sententia, qua tarditas
Volcani reprehenditur, ter recurrit:

