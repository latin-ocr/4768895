-7-

σόν ἔγρον, Ἰοῖ. ταῖσδ’ ὑπουργῆσαι χάριν,
ἄλλως τε πάντως καὶ κασιγνήταις πατρός.
ὥς τάποκλαῦσαι κάποδύρασθαι τύχας
ἐνταῦθ’, ὅπη μέλλοι τις οἴσεσθαι δάκρυ
πρὸς τῶν κλυόντων, ἀξίαν τριβήν ἔχει.

Nec repugnabo equidem, si quis v. 637 ab Aeschyli arte alienum et a scho-
liastae potius eruditione profectum esse arguerit. Pulcherrima porro Ionis narra-
tione adeo commovetur puellarum animus, ut in cantiunculam effundant horrorem
(688 -695). Quo fit ut, eum ad trimetros transitus aliquis parandus esset, qua-
tuor versus (696- 699), qui vaticiniis Promethei primis praefantur, non choro
soli* tributi sed inter utramque, chori dico et Promethei, personam dispositi sint.
Secundis ta'men et tertiis rursus chori praecedunt versus quaterni (783 sqq. 820
sqq), totidemque iambica totius fabulae diverbia concludunt (1040 sqq.). ¹ Et his
absolvimus chori sermones omnes excepto uno loco (932 sqq.), qui neque qua-
ternarium nec (ut'semel factum vidimus) senarium, sed quinarium numerum ex-
hibet, ita autem comparatus est, ut nec interpolatum quidquam nec omissum
esse facile appareat. Itaque aut concedendum ‚ semel incertum quo consilio
constantem consuetudinem abiecisse poetam, aut ipsa illa quae videtur esse in-
constantia ita explicanda erit, ut novum inde legis nostrae argumentum eruatur.
Id autem hac mihi videor ratiocinatione efficere posse. Conatur enim singulis
versibus quatuor chorus revocare Prometheum ab atroci confidentia, eique Pro-
metheus et ipse singulis totiens respondet (932—939). Cuius extremis ex verbis:
πάντα προσδόκητά μοι cum intellexerint Oceanidae, vana esse conamina sua, iam
periculis proponendis obstinatum amici animum commoveri posse desperantes
brevissimo, sed eodem gravissimo dicto quam ipsae sentiendi cogitandique ratio-
nem teneant comprehendunt (940):

οἱ προσκυνοῦντες τήν Ἀδράστειαν σοφοί.

Ut hic unus versiculus quatuor illis, qui antecesserunt, quasi par existimari
possit. Prometheus autem, quam nihil commotus sit eo praecepto, fortissime et
ipse ita significat, ut extremae Oceanidarum voci opponat continuos versus qua-
tuor (941 —-944)‚ quibus sui animi sensus quam fieri potest acerrime confirmat.
Itaque cum versum 940 quasi complecti dixerim illos 932. 934. 936. 938, Prome—
-thei dicta v. 933. 935. 937. 939 repeti quodammodo et confirmari sentio versibus
941-944. Nam qui sequuntur tres versiculi Mercurii adventum nuntiantes cum

 

 

